یکی بود یکی نبود، غیر از خدای مهربون هیچ کس نبود. بزبز قندی بود، سه تا بچه داشت. یکیش بود اسمش شنگول یکی بود منگول، یکی حبه انگور. این بزبز قندی روزا میرفت به صحرا، صبحا میرفت به صحرا، غروبا پستون پر از شیر می اومد به خونش. یه روز از روزا وقتیکه خواست بره به صحرا، به بچهاش گفت. شنگول من، منگول من، ننه حبه انگور من، مواظب باشین تازگی ها آقا گرگه اومده نزدیک خونۀ ما لونه درست کرده، اگر یه وقت اومد در زد، گفت من مادر تونم، در باز نکنی نا. گفتن نه، گفت اگر یه وقت مادر تونم شما در باز نکنید. بگین دست و پای مادر ما حنائیه. سفارش زیاد کرد، رفت. همِنقدر که رفت و یه مدتی گذشت از رفتنش، آقا گرگه اومد و در خونۀ بزبز قندی شروع کرد به در زدن. در زد، شنگول من منگول من حبه انگور من، در باز کنین، مادر تون اومده از صحرا. اینا اومدند دم در گفتن مادر ما هیچ وقت به این زودی بر نمی گشت. چه زود برگشته، گفتند که دست و پا تو بکن ببینم چجوریه؟ ا در بکن تو ببینیم چجوریه؟ وقتی کرد دیدن نه گفتند نه، پس دست و پای مامانشون نیست، گفت دست و پای مادر ما، حنائیه. (بزبز) آقا گرگه اومد و رفت و حنایی تهیه کرد و حنا ر مالید به دستشو، وقتی رنگ گرفت و به دستاش مالید وقتی رنگ گرفت پاک کرد و اومد. اومد و دو مرتبه از نو در زد. در زد شنگول من، منگول من، حبه انگور من، در باز کنین. اینا گفتند که دست و پای مامان ما حنائیه. دست و پات بکن تو ببینیم. وقتی دست و پاشو کرد تو دیدن که اره دست و پاش [حنائیه] در باز کردن. آقا گرگه شنگول و منگول گرفت و حبه انگورم فرار کرد رفت ته خونشو لالو(۱) تو اون گنجه قایم شد. بزبز قندی غروب که از صحرا برگشت، اومد دید، در خونشون بازه. گفت من چه قدر به این بچه ها سفارش کردم که این در خونه رو باز نذارین، بازم وا گذاشتن. اومد گفت شنگول من، منگول من، حبه انگور من، دید صدایی نمیاد. باز شروع کرد شنگول من، منگول من، حبه انگور من، کجا هستین؟ بیان مامانتون اومده، مامانتون از صحرا اومده با پستون پر از شیر اومده، کجا هستین، چرا نمیاین، دید صدای گریه میداد. صدای گریه حبه انگورم هست. همینجور گفت چرا گریه میکنی؟ شروع کرد گریه کردن دو مرتبه. گفت چرا آخه گریه میکنی تو، گفتش که بعد از رفتن شما آقا گرگه اومد، اینجا در زد، ما گفتیم دست و پای مامان ما حنائیه. بعد دست و پاشو کرد تو دیدم که نه نیستو. رفت و باز دو مرتبه اومد، ما ر گول زد. ما هم در باز کردیم. وقتی باز کردیم شنگول و منگول گرفتو با خودش برد و منم فرار کردم اومد اینجا قایم شدم. بزبز قندی، اومد و رفت، به هوای(۲) چیز آقا گرگه، رفت رو پشتبون آقا گرگه شروع کرد پاش کوبیدن و تق تق کردن رو پشتبون. آقا گرگه گفت کیه کیه؟ تاپ تاپ میکنه. آش بچه های منو پر از خاک میکنه. (گفت منم)، گفت منم منم بزبز قندی، شاخم به هوا سمم بلندی، کی خورده　شنگول من، کی خورده منگول من؟ هر کی خورده شنگول من، منگول من فردا بیاد به جنگ من. گفتش که من نخوردم شنگول تو، من نخوردم منگول تو، فردام نمیام به جنگ تو. باز این شروع کرد به چیز کردن، تاپ تاپ کردن. گفت کیه کیه تاپ تاپ میکنه؟ آش بچه های منه پر از خاک میکنه. گفت منم منم بز زنگوله به پا، ور می جم(۳) دو پا دو پا، کی خورده شنگول من، کی خورده منگول من. هر کی خورده شنگول من منگول من، فردا بیاد به جنگ من. این دید ول نمیکنه بزبز قندی. گفت من خوردم شنگول تو، من خوردم منگول تو، فردام میام به جنگ تو. بز بز قندی اومد و یه خیکی پر از ماستی که قبلاً تهیه کرده بود و ا شیر خودش و کشک و پنیر و کره اینا ر همه رو آماده کرد و با خودش برد خونۀ قاضی. داستان زندگیشم برای آقای قاضی تعریف کرد که اره یه هم چین مصیبتی من پیدا کردم. که من رفته بودم به صحرا، آقا گرگه اومده از نبودن من، سوءِ استفاده کرده، بچه من چه کار کرده؟ برده و خورده. (بز)، آقای قاضی هم دلش سوخت و بزبز قندی رو شروع کرد این شاخاشو تیز کردن. تیز تیز کرد برای روز جنگ. از اون ورم(۴) آقا گرگه اومد یه دونه از این همبونه(۵) ها رو توش باد کرد. باد کرد باد کرد و یه دونه از این نخودام انداخت توش درش بست وگذاشت رو کولشو رفت خونه قاضی. قاضی وقتی که در همبونه ر باز کرد، این باد زد بیرون، این نخوده اومد پرید تو چشمشو چشمشو کور کرد. از این طرف ناراحت شده بود، از دست این آقا گرگه از یک طرفم شنیده بود که همین آقا گرگه شنگول منگول خورده، تمام دندونای آقا گرگه رو دونه دونه کشید. تمام این پنجه هاش ناخنای این پنجه هاشم همه ر کشید. فردای اونروز که قرار بود اینا برن به میدون جنگ، هرچی بز و گرگ بود اومدن و نشستنو آمادۀ تماشای این دو نفر شدن. خلاصه بز بز قندی، رفت عقب و اومد جلو و هرکاری کرد، یعنی آقا گرگه هرکاری کرد که، بتونه اینه گاز بگیره دندون نداشت اومد پنج باندازه تمام بدنش زخمی کنه، باز ناخن نداشت، بزبز قندی هم رفت عقب و اومد جلو با این شاخاش زد تو شیکم(۶) آقا گرگه شیکم آقا گرگه رو پاره کرد و شنگول منگول از تو شیکمش اومدن بیرون. بزبز قندی هم شنگول منگولو با خودش ورداشت و برد خونش. قصه ما به سر رسید، کلاغه به خونش نرسید. بالا رفتیم دوغ بود، پایین اومدیم ماست بود، قصه ما راست بود.