یکی بود یکی نبود، غیر از خدا هیچ کس نبود. خاله پیر زنی بود یه حیاط داشت (و) قد یه غربیل(۱) . یه درخت سنجد توی این حیاطش داشت، قد یه چوب کبریت. این درخت سنجد سالی یه سنجد میداد. این خاله پیر زن سالهای سال این سنجدها رو جمع کرد و یه کیسه ای درست کرد و ریخت تو ش و، گذاشت روی سرش، و با یک مقداری نون که  به روزۀ قبل پخته بود، راه افتاد و رفت و رفت و رفت و رفت، که بره خونه دخترش. تو راه که می رفت، بعد از طی کردن مسافتی زیاد رسید به یه شغاله(۲). شغاله سر راهش و گرفت گفت ای خاله پیره زن، کجا میری. میگه که من چند وقتیه غذا نخوردم. خوب اومدی که من تو رو بخورم. گفت نه بذار. من برم به دخترم سر بزنم، یه دیداری تازه کنم، غذاهای خوب خوب هم بخورم، چاق بشم، چله بشم، وقتیکه برمیگردم، تو من رو بخور. گفت. خیلی خوب. اومد و اومد و اومد و بیشه ای  رو رد کرد و باغی رو رد کرد و دشتی رو رد کرد و تا رسید به یه گرگه. گرگه سر راش و گرفت و گفتش که خاله پیر زن، تو کجا میری؟ گفت. میرم به دخترم سربزنم. گفت بیا که من تو رو بخورمت. گفتش که نه بذار من برم به دخترم سر بزنم. وقتیکه بر می گردم، چاق و چله ام شده ام، تو منو بخور. گفتش که خیلی خوب. اومد و اومد و باز مسافتی رو طی کرد، تا رسید به آقا شیره. آقا شیره اومد بیرون و گفت که ای خاله پیر زن خوب شد اومدی و من دارم از گشنگی میمیرم. خیلی گرسنمه. بیا که میخوام تو رو بخورم. گفت نه. بذار من برم به دخترم سر بزنم، وقتیکه سر زدم و دیدار تازه کردم و غذاهای خوب خوب اونجا خوردم و چاق و چله شدم، تو منو بخور. اومد و اومد و اومد و رسید به خونۀ دخترش. پشت در باغ که رسید در زد و نوه هاش اومدن و دره رو باز کردن و پریدن تو بغلش و ذوق کردن و خوش بش کردن و رفتن با هم دیگه خونۀ دخترش. بعد، بود چند وقتی رو چند روزی رو خونۀ دخترش مهمان بود و به او نا کمک میکرد از پشم گوسفندائی که چیده بودن نخ درست کرد و نخ ریسید و از نخ ها بلوزای زمستونه درست کرد واسۀ نوه هاشو کمک شون تو کار های خونه خیلی کمک شون کرد، تا روزی رسید که باید برگرده. گفت من میخوام برگردم حقیقتش تو راه این گرگه وشیره و شغاله سر راه من و گرفتند به من گفتن که ما میخوایم تو رو بخوریمت. من هم یه جوری اینا رو به یه پلوتیکی رد کردم، اما الان موندم که چه کار کنم. دامادش رفت ته باغ یه کدوئی رو پیدا کرد، کدوی بزرگی رو پیدا کرد، در کدو رو بر داشتند و محتوی توی کدو رو خالی کردند و خاله پیرزنه رو گذاشتن توش با سوغاتی که براش گذاشته بودند. درش رو بستن و طوری که دیگه پیدا نبود. قلش دادنداین کدو همینطوری که قل میخورد اومد و اومد و اومد و اومد تا رسید به آقا شیره. آقا شیره گفت ای کدوقل بزن تو ندیدی یه پیره زن؟ گفت و الله ندیدم. به الله ندیدم. قل بده برم. این قلش داد. این همین طور قل قل قل قل قل قل زنون اومد و اومد و اومد اومد تا رسید به آقا گرگه. آقا گرگه گفتش که کدو قل بزن شما ندیدی یک پیر زن؟ گفت والله ندیدم، به الله ندیدم. قل بده، برم. اینم قلش داد. این باز همانطور قل قل قل زنون اومد و اومد و اومد و اومد تا رسید به آقا شغاله. شغاله گفتش که کدوقل بزن، تو ندیدی یک پیر زن؟ گفت والله ندیدم. به الله ندیدم. قل بده، برم. این فکر کرد که باید، یک چیزی باشه، تو این کدو، کدو رو بلند کرد و بالا سرش کوبید زمین. کدو از وسط دو نصف شد. خاله پیر زن از میونش اومد بیرون. شروع کرد زوزه کشیدن و گرگه و شغاله هم جمع شدند و اومدند، خاله پیر زن و خوردند. بعد البته جور دیگری هم هستش که داد و فریاد میکنه و از داد و فریاد این کشاورزانی که  اون دور بر بودند نزدیک بودن با بیل و داس و اون چیز هائی که، وسایل کشاورزی که، داشتند به داد و فریاد این میرسند واونارو تار میکنند از دور ور اینو بعد یخاله پیر زن و روی الاغ یا قاطری مینشونند و میبرنش به خونه اش. بعد هم سال های سالی زنده بوده و بعد از عمری فوت میکند.