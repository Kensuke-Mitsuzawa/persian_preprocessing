رهبر معظم انقلاب اسلامي تاكيد كردند:
ضرورت پرهیز حوزه‌های علمیه از تقلید مدیریت دیوان‌سالارانه و مدرک‌گرایی

ایران > رهبری- همشهری آنلاین:
حضرت آیت‌الله خامنه‌ای رهبر معظم انقلاب اسلامی در دیدار اعضای شورایعالی حوزه‌های علمیه سراسر کشور با اشاره به منزلت و جایگاه این شورا در تربیت روحانیون و علمای تأثیرگذار بر ضرورت جدی گرفتن تحول در حوزه‌های علمیه و زنده کردن ظرفیت‌های درونی آن، و ارتقاء سطح اخلاق، فکر و معرفت دینی طلاب تأکید کردند.
به گزارش پایگاه اطلاع رسانی دفتر مقام معظم رهبری، رهبر انقلاب اسلامی مبنای اصلی کار در حوزه‌های علمیه را تربیت فقیه خواندند و خاطرنشان کردند: لازم است در کنار توجه به این مبنای اصلی به آموزش و فراگیری علوم عقلی اعم از فلسفه و کلام نیز اهتمام شود.

ایشان «روح» حاکم بر حوزه‌های علمیه را تربیت علمای وارسته دانستند و در تبیین لوازمِ «صورت و قالبِ» فعالیت‌های حوزه‌های علمیه، بر مواردی همچون پرهیز از تقلید روشهای مدیریتی دیوان سالارانه، گسترش تشکیلات اداری، موازی کاری و مدرک‌گرایی تأکید کردند.

رهبر انقلاب تقویت سطح علمی و آموزشی در حوزه‌های علمیه را ضرورتی قابل توجه دانستند و تصریح کردند: لازم است شورایعالی حوزه‌های علمیه در این زمینه برنامه‌ریزی کند.

پیش از بیانات رهبر معظم انقلاب اسلامی ابتدا آیت الله استادی رئیس شورایعالی حوزه علمیه و سپس حضرات آقایان مقتدایی،‌غروی و حسینی بوشهری گزارشی از اقدامات دوره گذشته مدیریت حوزه و مصوبات و سیاست گذاری‌های شورایعالی و برنامه‌های مدیریت در دوره پیش رو بیان کردند.

در همین زمینه:
استفاده از جنبش عدم تعهد برای جلوگیری از اعمال فشار قدرت‌های زورگو
دیدارهای مقام معظم رهبری با سران کشورهای شرکت‌کننده در اجلاس تهران
دیدار رئیس مجلس الجزایر با رهبر انقلاب
دیدار رئیس‌جمهور سودان با رهبر معظم انقلاب
دیدار رئیس‌جمهور بنین و رئیس دوره‌ای اتحادیه آفریقا با رهبر معظم انقلاب
تاکید رهبر معظم انقلاب بر وحدت کشورهای دوست
رهبر انقلاب: از ظرفیت جنبش عدم تعهد برای مقابله با تروریسم استفاده شود