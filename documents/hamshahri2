آخرين اظهارات مهدي چمران رئيس شوراي شهر درباره جدايي ري از تهران
اهالی شهرری به رهبر انقلاب نامه نوشتند؛ اعتراض به جدایی ری از تهران

شهر > هویت- همشهری آنلاین:
شورایاران شهر ری در نامه‌ای به مقام معظم رهبری نظرات و دیدگاه‌های خود را در مخالفت با جدایی ری از تهران اعلام کردند.
به گزارش همشهری آنلاین، شورایاران شهر ری در اعتراض به جدایی ری از تهران طی نامه‌ای به دفتر مقام معظم رهبری خواستار توقف جدایی شهر ری از تهران شدند.

علیرضا باقری عضو شورایاری محله بابویه با بیان اینکه این نامه توسط ۱۸ شورایاری محلات این منطقه امضا شده است گفت: ما به این جدایی به شدت اعتراض داریم و جای تاسف است که نظرات ما در این رابطه در نظر گرفته نمی‌شود.

در بخشهایی از نامه شورایاران به دفتر مقام معظم رهبری آمده است: متاسفانه هر از چندگاهی از طرف هیات دولت، استانداری فرمانداری شهرستان ری موضوع جدایی ری از تهران دربین مردم مطرح می‌شود که این نوع مطالب برخلاف سفارش‌های حضرتعالی مبنی بر همبستگی بین مدیران و مسئولان است.