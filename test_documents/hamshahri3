حبیبی به همشهری آنلاین خبر داد:
تغییر شورای مرکزی موتلفه در مهر ماه؛ جوانگرایی می‌کنیم

ایران > احزاب- همشهری آنلاین:
دبیرکل حزب موتلفه اسلامی از برگزاری انتخابات برای تعیین اعضای شورای مرکزی این حزب در مهر ماه خبر داد.
«محمدنبی حبیبی» در گفتگو با همشهری آنلاین از برگزاری مجمع عمومی حزب موتلفه اسلامی در 13 مهر ماه خبر داد و گفت: مجمع عمومی حزب موتلفه اسلامی هر سه سال یکبار برگزار می‌شود.

دبیرکل حزب موتلفه اسلامی درباره دستور کار کنگره این حزب گفت: اگر تغییراتی در اساسنامه لازم باشد، کنگره باید این تغییرات را تصویب کند. همچنین اعضای شورای مرکزی جدید حزب نیز در همین کنگره انتخاب می‌شوند.

وی درباره رویکرد حزب موتلفه اسلامی برای جوانگرایی در ترکیب جدید شورای مرکزی این حزب گفت: از ده سال گذشته کار جوانگرایی را شروع کرده‌ایم و پیشرفت‌های مهمی هم داشته‌ایم.

